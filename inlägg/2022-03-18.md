---
title: Kallsådd i mars
date: 2022-03-18
author: Jeremy Karlsson
---

Idag har jag vågat mig på kallsådd i mina pallkragar. Uppepå dem har jag ställt pallkrage-växthus från Biltema. Efter några dagars övervakning har jag märkt att jorden i toppen <dfn titel="tinat">rett</dfn> sig och hade idag en temperatur runt 10 grader på eftermiddagen till följd av en solig förmiddag. Så jag kunde inte hålla mig. De tre pallkragar med växthus på delades in i 8 rutor, så det blev 2 på bredden och 4 på längden. Detta för att testa på "square foot gardening" som innebär att man försöker öka mångfald och produktivitet genom att man delar upp en bädd i mindre delar i vilka man sätter olika växter. På så sätt får man en slags miniatyr-växtföljd och om man tänker efter lite extra kan man kombinera växter som delar på utrymmet optimalt eller hjälper varandras utveckling. Detta gav jag dock ingen större vikt nu vid kallsådden, som för all del kan gå käpprätt åt helvete. I värsta fall kan för tätt kallsådda plantor omskolas senare vid gallring.

Sått idag är:
- Rädisa 'Köbenhavns Torve 2'
- Rädisa 'French Breakfast 2'
- Spenat 'First Harvest'
- Bärmålla 'Jordgubbsspenat'
- Strandkål
- Honungsfacelia
- Brödvallmo 'St. Petersburg'
- Korova
- Vit gurkört
- Kålrot 'Sandvik'
- Sallat 'Black Seeded Simpson'
- Piplök 'Evergreen'
- Dansk vinterkörvel
- Vintersallat 'Verte de Cambrai'
- Brysselkål ' Early Half Tall'
- Röd Salldslök 'Red Toga'
- Mangold 'Intense'
- Ringblomma 'Alpha'

I övrigt på gården så sker det lite saker vad det gäller byggnaderna. Det gamla stället i ladan är i färd med att rustas upp till hönshus. Utöver hönor planeras även gäss och ankor. Ett skjul som tidigare stått i vägen för utedasset har rivits och snart är nedmonteringen av takstolen klar också. Då blir det äntligen dags för renovering av nämnda utedass. Att spola ner näring jag sedan årligen ska betala kommunen över 1000 kr för att hämta är en riktigt dålig affär - när det istället kan återge näring till växterna efter proper kompostering. Utedass ter sig ofta sakna mycket önska när man besöker dem, men här är målet att göra dasset så fint och mysigt att man hellre brukar det över vattenklosetten! Där skjulet stått funderar jag på att anlägga en liten engelsk trädgård men stenplattor, växter i krukor och en rosenhäck. På så sett blir det även en trevlig entré invid dasset som också producerar mat i form av nypon. Skjulet blockerade även att fönster i en del av ladugården. Nu när det är borta kan jag även fixa till detta rum med fin utsikt mot trädgården. Tänker att det blir riktigt fint till slut.
