---
title: "Örtland, bönor och lanthavre"
date: 2021-05-16
author: Jeremy Karlsson
---

<img src="/img/2021-05-16-ortagard.jpg" width="600" data-srcset="1x, 1.5x, 2x" alt="Örtagården">

Nu är jag klar med min första iteration av en örtagård. Eftersom jag inte har nog med olika örter, och för att jag vill förbättra jorden, så har även bönor och gråärt fått bosätta sig i årets örtagård.

Jag har generellt sett försökt få tag på så mycket kulturarvssorter som möjligt. Många har jag fått våra Föreningen Sesam. Tack alla som skickat mig fröer!

I örtlandet har Gråärt 'Väse', Gråärt 'Jons släpärt', Störböna 'Äkta Tranbär", Kokböna 'Mor Kristin' och Brytbönda 'Särdal' såtts idag. Brytbönan, störbönan och kokbönan var mycket vackra bönor. Aldrig förr har jag tyckt en böna varit fin. Speciellt inte när man dumpar en burk kidneybönor i köttfärssåsen...

<img src="/img/2021-05-16-brytbona-sardal.jpg" width="600" data-srcset="1x, 1.5x, 2x" alt="Brytböna Särdal">

<img src="/img/2021-05-16-kokbona-mor-kristin.jpg" width="600" data-srcset="1x, 1.5x, 2x" alt="Kokböna Mor Kristin">

Jag passade även på att så en del kryddor i örtlandet nu när det stod klart. Bland annat dill, persilja, malört, myntor och dragon.

För några veckor sedan fick jag hem japansk ingefära och igår hämtade jag ramslöksplantor hos min far i Älgå. Dessa satte jag idag nere vid bäcken där det blir fuktigt och skuggigt.

<img src="/img/2021-05-16-japansk-ingefara.jpg" width="600" data-srcset="1x, 1.5x, 2x" alt="Japansk ingefära">

<img src="/img/2021-05-16-ramslok.jpg" width="600" data-srcset="1x, 1.5x, 2x" alt="Ramslök">

När jag var nere och rände på andra sidan vägen så tittade jag också till den lilla halva kvadratmetern i vilken jag sått Värmlands lanthavre. Till min glädje har de kikat upp också!

<img src="/img/2021-05-16-lanthavre.jpg" width="600" data-srcset="1x, 1.5x, 2x" alt="Värmland lanthavre">

Jag är egentligen lite sen med bönor så innan jag tackade för dagen så började jag gräva ett land bakom postlådan där bondbönorna ska få resa sig. Detta tog jag ingen bild på eftersom det inte är så mycket att se ännu. Men innan jag tar kvällen så bjuder jag på en bild på Pelle som leker panda i busken av okänd sort i örtagården.

<img src="/img/2021-05-16-pelle-panda.jpg" width="600" data-srcset="1x, 1.5x, 2x" alt="Katten Pelle sitter i en buske av okänd sort">
