---
title: "Sommaren är här"
date: 2021-06-01
author: Jeremy Karlsson
---

Nu har det gått en stund sedan förra inlägget och det har hunnits med en god del ting i trädgården. Det har grävts och såtts mer i örtlandet. Bland annat har kamomill, plocksallat, isört och rosenskära flyttat in där. Bakom "landet" så fick jag lite "här passar tomat"-vibbar. Så nu är det tomater planterade lite här och var bakom där örter och blommor snart kikar fram.

<img src="/img/2021-06-01-tomater-ortland.jpg" width="600" data-srcset="1x, 1.5x, 2x" alt="Tomater i örtlandet">

Bina jag hade här förra året dock i vinter. Högst troligen på grund av kylan eftersom det blev en liten lurig period med värme i februari - var faktiskt 18 grader en dag - och sedan pan blev -20 grader igen. För ca två veckor sedan hämtade jag dock två nya samhällen. Denna gång nordiska bin. Vilket blir lite extra skoj.

<img src="/img/2021-06-01-nordiska-bin.jpg" width="600" data-srcset="1x, 1.5x, 2x" alt="Bikupor med nordiska bin">

Jag valde, som synligt, träkupor. Eftersom jag generellt försöker undvika plastmaterial. Bikupor är annars ofta frigolit. Denna policy gjorde att jag även insåg att grästrimmern måste makuleras. Det är ju en hemsk produkt som egentligen inte bör säljas alls i butik. Det är en spole plast som man gradvis biter av och på så vis sprider plast - och i längden gifter och mikroplaster - i trädgården. Helt sjukt. På Jula hittade jag dock <a href="https://www.jula.se/catalog/tradgard/tradgardsmaskiner/beskarningsmaskiner/batteridrivna-kantsaxar/multitrimmer-721479/">"Multitrimmer"</a> som har ett stålblad - som en slåtterbalk i miniatyr. Den blev ändå en helt ok ersättning. Speciellt med <a href="https://www.jula.se/catalog/tradgard/tradgardsmaskiner/beskarningsmaskiner/batteridrivna-kantsaxar/skaft-721480/">skaftet</a> man kan köpa till. Synd bara att det inte finns bredare munstycken att köpa, och ingen batteridriven maskin med längre kniv. Inte vad jag hittat i alla fall.

Åter till planteringarna!

<img src="/img/2021-06-01-finnmarksart.jpg" width="600" data-srcset="1x, 1.5x, 2x" alt="Finnmarksärt">

Finnmarksärten som jag planterat för ett tag sedan har kikat upp och reser sig nu mot himlen.

<img src="/img/2021-06-01-jordgubbar.jpg" width="600" data-srcset="1x, 1.5x, 2x" alt="Jordgubbslandet">

Även jordgubbarna på norrsidan huset växer så det knakar. De är av sorten Polka och inhandlades från <a href="https://www.blomqvistintaimisto.com/">Blomqvist Plantskola</a>, likt alla fruktträd och många av bärbuskarna som nu står i trädgården.

<img src="/img/2021-06-01-odleblad.jpg" width="600" data-srcset="1x, 1.5x, 2x" alt="Ödleblad">

Till lite konstigare saker så synes på bilden ovan Ödleblad. På engelska har den "fish mint" som synonym och doftar - likt det namnet antyder - faktiskt fisk. Weird Explorer har <a href="https://www.youtube.com/watch?v=49jBTuAuPCU">en film på YouTube</a> där han testar denna. Tänkten med den är att testa att göra någon slags vegansk buljong, kanske i kombination med libbsticka.

<img src="/img/2021-06-01-sticklingar-rosor.jpg" width="600" data-srcset="1x, 1.5x, 2x" alt="Sticklingar av ros">

Åter till lite mer normala saker så upptäckte jag att en ros växer vilt under äppelträdet. Jag gav mig på att försöka ta sticklingar från denna och håller nu tummarna för att de ska rota sig.

På tur i trädgården står nu chiliplantor som ska få bo i hinkar. Och vad det gäller auberginen så tror jag att jag måste vänta en stund innan jag vågar sätta ut den. Kanske det inte går så bra, eftersom jag inte ännu har växthus. Återstår att se.

Nu blir det lite film efter slit i trädgården hela kvällen.
