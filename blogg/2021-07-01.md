---
title: "För färg och jord, är plånboken gjord"
date: 2021-07-01
author: Jeremy Karlsson
---

Nu råkade det bli en hel månad utan uppdateringar. Dels så fick man finbesök från Gotland och dels även en trevlig bakterieinfektion i halsen. Det var i alla fall ingen COVID-19 för min del. Är nog större chans att jag får fågelinfluensan när jag gosar med katterna efter de varit på jakt...

<img src="/img/2021-07-01-bauer.jpg" width="600" imagick="avif webp 600@1,1.5,2" alt="Lusthus med vita väggar och tavlor med motiv från John Bauer">

Större delen av juni månad har gått till att anlägga fler odlingsbäddar i trädgården och till att renovera grill/lust-huset. Här var tidigare hela insidan omålat vilket inte såg så hemtrevligt ut. Nu har väggarna fått vit färg, golvet ljusgrå färg och takstolarna brun färg. Tre ljusslingor med solceller lyser upp utrymmet på natten och idag satte jag upp lite konst också. Det blev 8 stycken tryck efter John Bauers målningar i ramar av (till synes) valnöt. Nu återstår i lusthuset lite växter på två piedestaler och att möblerna som målas om och ställas in igen. Sedan är det klart. Förhoppningsvis blir det lagom till att min semester börjar.

För övrigt växer det på fint i alla land. Tomaterna växter förvånansvärt bra på friland framför huset och bönor, bondbönor och ärtor är snart en halv meter höga. Idag kunde jag även plocka det första exemplaret av sockerärten 'Finnmarksärt'. Den var god men smakar som jag minns sockerärt skall smaka, inte något speciellt. Så kuriosan med denna kulturarvssort ligger nog blott i det att den är från Finnskogen och därmed även växer bra här.

Avslutar inlägget med den purpurfärgade himlen från lusthusets utsikt.

<img src="/img/2021-07-01-solnedgang.jpg" width="600" imagick="avif webp 600@1,1.5,2" alt="En purpur färgad solnedgång i Barlingshult">
