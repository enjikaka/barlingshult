---
title: Odla potatis i pallkrage, för den late
date: 2022-06-14
author: Jeremy Karlsson
---

I tider av pandemi, inflation och krig träder samhällets svaga punkter fram. För Sverige är matförsörjningen en av dem. Vi är inte självförsörjande på något alls, enligt Försvarsmaktens dokumentär ["När kriget kommer"](https://www.youtube.com/watch?v=mOuNjP1HfJo) på YouTube. Det är alltså viktigt att öka självförsörjningsgraden. Det är även ditt ansvar i totalförsvaret.

Ett mycket bra sätt att öka självförsörjningsgraden är att börja odla sin egen potatis. Ett av de enklaste, och mest lata, metoderna är att göra det i pallkrage. Så här gör jag.

## Steg 1

Köp pallkrage. 159 kr kostade en pallkrage på 120x80 cm på Byggmax här i veckan. Upp från 99 kr förra året. Inflationen gör sig påmind.

## Steg 2

<img src="/img/pallkrage-potatis-1_2022-06-14.jpg" width="600" transform-images="avif webp 600@1,1.5,2" alt="Pallkrage som står på en gräsmatta">

Ställ pallkragen helt sonika rätt på din klippta gräsmatta.

## Steg 3

<img src="/img/pallkrage-potatis-2_2022-06-14.jpg" width="600" transform-images="avif webp 600@1,1.5,2" alt="Potatis i en pallkrage som står på en gräsmatta">

Lägg potatis jämnt fördelat i pallkragen. Normalt är ca 8-10 potatisar tillräckligt. I detta fall är det mindre mandelpotatisar och fick därför bli några fler.

## Steg 4

<img src="/img/pallkrage-potatis-3_2022-06-14.jpg" width="600" transform-images="avif webp 600@1,1.5,2" alt="Pallkrage på gräsmattan">

Täck potatisen med jord.

## Steg 5

I takt med att blasten växer fyller du på med mer jord, eller gräsklipp, tills du når kanten på pallkragen.

## Steg 6

När potatisen står i blom är den klar att skördas. Se till att göra det innan frosten kommer.

Lycka till med odlingen.
